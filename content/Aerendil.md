# **Aerendil**  


## **Identità**
- **Nome Completo:** Aerendil
- **Razza:** Elfo Alto
- **Classe e Sottoclasse:** Cantore della Lama
- **Allineamento:** Neutrale-Buono
- **Livello Attuale:** 3
- **Luoghi Frequentati:** [[Ol En Khi]], [[Thalvyn]], [[Orindal]], [[Orveleth]].

---

## **Personalità e Motivazioni**
- **Carattere:** Schivo, pragmatico, riservato. Tende a mantenere un certo distacco con gli sconosciuti.
- **Paure e Desideri:** 
	- Scoprire chi ha causato [[Lo sterminio dei Farzias]];
	- Teme di non essere più accettato nella sua città.
- **Obiettivi Attuali:**  
  - Trovare [[Il Diacono]]:
  - Trovare la figlia di [[Guthran “Gus” Baldek]].
- **Relazioni Importanti:**  
  - [[Tordek Battleaxe]];
  - [[Oscar Raffone]];
  - [[Petri Aracolle]];
  - [[Nerys Pelle di Luna]];

---

## **Scheda del Personaggio**
### **Caratteristiche**
- **Forza:** 11 **(+0)**
- **Destrezza:** 17 **(+3)**
- **Costituzione:** 14 **(+2)**  
- **Intelligenza:** 17 (**+3**)  
- **Saggezza:** 13 (**+1**)  
- **Carisma:** 11 (**+0**)  

### **Tiri Salvezza**
- **Competenza nei TS:** 
	- Saggezza (+3);
	- Intelligenza (+5).
### **Competenze e Abilità**
- **Competenze nelle Armi:**
	- Arco corto;
	- Arco lungo;
	- Spada corta;
	- Spada lunga;
	- Balestra leggera;
	- Bastone ferrato;
	- Pugnale;
	- Stocco.
- **Competenze nelle Armature:**
	- Armature Leggere.
- **Abilità con Competenza:**
	- Arcano;
	- Furtività;
	- Intrattenere;
	- Intuizione;
	- Percezione;
	- Persuasione.
- **Strumenti e Linguaggi Conosciuti:**
	- Strumento musicale: Flauto;
	- Gioco: Scacchi;
	- Linguaggio: Comune;
	- Linguaggio: Elfico;
	- Linguaggio: Orchesco.

### **Capacità Speciali**
- **Scurovisione:**
- **Recupero Arcano:**
- **Arte della Guerra:**
- **Melodia della Lama**:
- **Formule per trucchetti:**
### **Equipaggiamento e Oggetti Magici**
- **Armi:** 
	- Stocco.
- **Armatura:**
	- Armatura di cuoio.
- **~~Oggetti Magici:~~**

### **Punti Ferita e Movimento**
- **Punti Ferita Massimi:** 22
- **Dado Vita:** 3d6
- **Velocità di Movimento:** 9 metri

---

## **Stile di Combattimento**
- **Tattiche Preferite:** 
	- Combattimento in mischia, ma mantenendo mobilità ed eleganza;
	- Utilizza il Canto della Lama per aumentare la sua sopravvivenza (CA, concentrazione, e velocità).
- **Forza in Combattimento:**
	- Ottimo duellante contro nemici singoli o in duello ravvicinato;
	- Elevata Classe Armatura durante il Canto della Lama che lo rende difficile da colpire;
	- Può combinare incantesimi e attacchi fisici in modo fluido, risultando imprevedibile.
- **Punti deboli:** 
	- Pochi punti ferita e bassa resistenza ai danni ad area;
	- Se preso alla sprovvista o se il Canto della Lama è disattivo, può crollare rapidamente;
	- Richiede tempo per attivarsi completamente in combattimento.

---

## **Evoluzione e Note di Campagna**
- **Cambiamenti nel PG:** Iniziale riavvicinamento emotivo col suo popolo natio
- **Sessioni Importanti:** III-IV sessione, ha rischiato di morire, e subito dopo ha avuto un riavvicinamento emotivo col suo popolo natio. 
- **Interazioni con altri PG:** Ha iniziato a viaggiare con [[Petri Aracolle]], [[Oscar Raffone]], e [[Tordek Battleaxe]].

---

## **Background**
### La formazione

**Aerendil** è un elfo Cantore della Lama originario di [[Ol En Khi]], cresciuto in un ambiente povero e ostile. Sin da giovane, ha visto nella disciplina marziale e magica dei Cantori della Lama un’occasione per elevarsi al di sopra della miseria e guadagnarsi un posto d’onore nella società elfica. Il suo addestramento è stato estenuante, scandito da ore di studio della magia, pratica con la spada e raffinate tecniche di combattimento che fondono danza e letalità. La sua maestra, [[Quenya]], era nota per la sua severità, convinta che solo sotto pressione si forgiassero i veri guerrieri.

Dopo aver completato l’addestramento, **Aerendil** entrò al servizio della famiglia [[Casata Farzias|Farzias]], una casata nobiliare che, apparentemente, sembrava offrirgli stabilità e uno scopo. Tuttavia, il destino ebbe altri piani. Una notte, la villa dei [[Casata Farzias|Farzias]] venne attaccata da misteriosi assalitori vestiti di nero. Nel caos delle fiamme e della battaglia, **Aerendil** si lanciò per difendere i suoi protetti, ma fu sopraffatto. Sopravvisse per puro caso, precipitando in un crollo del pavimento. Quando riprese i sensi e riuscì a fuggire dalla villa in rovina, capì che la sua vita era finita così come l’aveva conosciuta. Se fosse rimasto, avrebbe rischiato di essere accusato di tradimento o di finire coinvolto in giochi di potere che non poteva controllare.

Senza più una casa o un padrone, **Aerendil** scelse di reinventarsi. Divenne un cacciatore di taglie, mettendo a frutto le sue abilità per inseguire criminali e fuggitivi. Ora si trova sulle tracce di un uomo noto come [[Il Diacono]], un contrabbandiere di reliquie e manufatti magici. Le sue indagini lo stanno portando verso [[Orveleth]], un villaggio malfamato, popolato da criminali e assassini, dove spera di raccogliere informazioni sulla sua preda. 
Nel tragitto verso la sua "preda", **Aerendil** sosterà in una taverna a [[Thalvyn]]. Qui incontrerà il professore [[Jeorg Anderson]].
### L'incontro col professor Anderson

Quella sera a [[Thalvyn]] pioveva copiosamente. La fioca luce all'ingresso de [[Il bastione del Viandante]] illuminava la strada lastricata resa scivolosa a causa del fango. La porta della taverna si aprì con un cigolio, lasciando entrare un viaggiatore avvolto in un mantello impolverato. L’aria viziata del locale odorava di birra versata, carne arrostita e sudore. Le voci dei presenti calarono per un istante, mentre gli avventori sollevarono gli occhi dai loro boccali per scrutare il nuovo arrivato. **Aerendil** avanzò senza badare agli sguardi, dirigendosi con passo misurato verso il bancone. Si lasciò cadere su uno sgabello, il corpo provato dal lungo cammino, e incrociò lo sguardo dell’oste.

L’uomo dietro il bancone, di mezza età e con una barba rada e ispida, lo scrutò con sospetto. Il viaggiatore aveva l’aspetto di qualcuno che aveva percorso molte leghe, e la sporcizia accumulata sui suoi vestiti parlava di strade polverose e notti passate sotto il cielo aperto. **Aerendil** chiese qualcosa da mangiare, e l’oste, senza smettere di osservarlo, gli servì un piatto fumante di cappone in umido con patate e una brocca di birra.

Il cibo era caldo, il sapore robusto, e l’elfo mangiò con avidità, affamato dopo giorni di viaggio. L’oste, però, non si allontanò subito. I suoi occhi si posarono sullo stocco che **Aerendil** portava al fianco, sul libro rilegato in cuoio posato accanto a lui e sul piccolo amuleto che pendeva dalla sua cintura. L’aria del locandiere si fece più rigida, il volto ombrato da un’espressione di crescente diffidenza.

"Se intendi restare qui, devi mettere via quell’affare" disse l’oste, indicando il libro e il focus arcano.

**Aerendil** sollevò appena lo sguardo dal piatto. "Non sono uno stregone."

L'oste incrociò le braccia, torvo. "Non mi interessa quello che sei, orecchie a punta. Finché hai il culo sulla mia sedia e mangi nel mio piatto, vedi di non far uscire neanche una scintilla. Mi sono spiegato?"

L’elfo scrollò le spalle. "Rilassati. Sono qui per riempirmi lo stomaco, non per iniziare una rissa."

Mentre l’oste si allontanava, un altro uomo si avvicinò. Era anziano, con capelli brizzolati e uno sguardo attento dietro le lenti sottili. Con una calma disinvolta, si sedette accanto ad **Aerendil**, senza chiedere il permesso. L’elfo lo scrutò con la coda dell’occhio, notando il modo in cui l’uomo lo osservava, attento ai dettagli. Il viandante sbuffò, irritato da quell’ennesima intrusione.

"[[Jeorg Anderson]]. Anche se i miei studenti mi chiamano professor Anderson." Il vecchio tese la mano, con un sorriso paziente.

L’elfo esitò un istante prima di stringerla. "**Aerendil**."

La conversazione tra i due prese una piega inaspettata. Il professore si mostrò incuriosito dalla figura di **Aerendil**, dal suo equipaggiamento, dalla sua aura. Sembrava cercare di capire a quale scuola di magia appartenesse, ma il Cantore della Lama si fece desiderare, rispondendo con una secchezza che tradiva un’insofferenza ormai ben radicata. Infine, quando il vecchio insistette, **Aerendil** cedette e rivelò la sua appartenenza ai Cantori della Lama, un’antica tradizione marziale degli elfi.

"Una danza mortale che fonde magia, scherma e grazia in un’arte letale" spiegò, mentre addentava un pezzo di cappone.

[[Jeorg Anderson|Anderson]] si illuminò d’interesse. "Ne ho letto in qualche antico tomo, ma mai ne avevo visto uno di persona."

La conversazione si spostò poi sulle rispettive destinazioni. Il professore era diretto a [[Orindal]], in visita a un vecchio amico che, secondo le sue previsioni, non avrebbe visto la fine dell’anno. **Aerendil** gli chiese come potesse esserne certo, e il [[Jeorg Anderson|Professor Anderson]] rivelò di essere un divinatore, un aracnomante che scrutava il futuro attraverso il movimento dei suoi ragni. "Un dono, ma anche un fardello" disse con un velo di tristezza.

Quando [[Jeorg Anderson]] si alzò per lasciare la taverna, **Aerendil** lo fermò. "Dove sei diretto?"

"Ad [[Orindal]]. Non potrò sostare a lungo, devo tornare a [[Valemat]] dai miei studenti."

L’elfo fece un cenno verso i suoi vestiti impolverati. "Sono giorni che cammino. Se avessi un passaggio, mi risparmierei qualche fatica."

Il professore annuì. "Non credo che l’Accademia avrà nulla da obiettare se sulla loro carrozza farò salire un ospite."

Durante il tragitto, la conversazione proseguì. [[Jeorg Anderson]], incuriosito dal passato dell’elfo, gli chiese perché avesse scelto di diventare un Cantore della Lama. **Aerendil**, dopo una pausa di riflessione, raccontò di come fosse nato in un quartiere povero e di come la sua unica via di fuga fosse stata quella dura disciplina. Il suo addestramento era stato implacabile: ore su ore di magia, scherma, musica e duelli, senza tregua, senza spazio per la debolezza. I Cantori venivano scelti tra coloro che avevano poco da perdere e tutto da guadagnare, un metodo per assicurarsi soldati fedeli e disposti a tutto pur di non tornare alla miseria.

Ma il destino non fu clemente con lui. Dopo aver completato l’addestramento, era entrato al servizio della famiglia [[Casata Farzias|Farzias]], una casata nobile la cui storia finì in tragedia. Una notte, la villa in cui risiedevano andò in fiamme. Tra le fiamme e il caos, **Aerendil** aveva visto figure oscure massacrare i membri della famiglia e i suoi compagni. Aveva cercato di combattere, ma fu sopraffatto. Il pavimento crollò sotto di lui, e solo quel caso fortuito gli salvò la vita. Quando riuscì a fuggire dalla villa in rovina, comprese che la sua vita a corte era finita. Qualcuno aveva orchestrato l’attacco, e restare significava rischiare di essere incolpato o perseguitato.

Da allora, **Aerendil** si era reinventato. Ora era un cacciatore di taglie. La sua attuale preda era un uomo noto come [[Il Diacono]], un contrabbandiere di reliquie e manufatti antichi, attivo anche a [[Valemat]]. Le sue ricerche lo avevano portato a [[Orveleth]], un villaggio noto per la sua criminalità. [[Jeorg Anderson|Anderson]] commentò con amarezza che quel luogo era un covo di tagliagole, marcio fino al midollo, e che [[Valemat]] aveva tentato invano di ripulirlo.

"Se ti serve una mano, potrei leggere il futuro per te" propose il professore.

**Aerendil** scosse la testa. "No. Ho sempre pensato che il più grande fascino del futuro sia la sua inconoscibilità. Preferisco scoprire da me cosa mi riserverà [[Orveleth]]."

Anderson sospirò, accettando la risposta. "Allora ti auguro buona fortuna. Ne avrai bisogno."