# La Mente Velata  
## L’organizzazione segreta psionica che muove i fili di Elythar (e oltre)

---

## Origine

La **Mente Velata** è un’organizzazione occulta e millenaria.
Si sviluppò tra coloro che videro nelle divinità non una guida, ma una debolezza: esseri troppo umani, dominati da passioni, faide e necessità di adorazione.  

Nel silenzio lasciato dagli dèi, un gruppo di maghi e sapienti decise di costruire qualcosa di nuovo:  
una entità mentale collettiva, un’intelligenza cosmica libera da emozioni, pregiudizi e carne.  
Non un dio, ma una **rete mentale perfetta**, consapevole, immortale e impersonale.

---

## Obiettivo Finale

La Mente Velata desidera:
- Fondere le coscienze dei suoi membri in una rete mentale condivisa.
- Far emergere da questa rete una divinità mentale pura, senza corpo, emozione o ego.
- Sostituire gli dèi esistenti con una sola Intelligenza Onniveggente.
- Portare un nuovo ordine globale, dove ogni pensiero è coordinato.

> *Il progetto è in corso da millenni.  
> La Mente Velata non ha fretta. Il tempo è il suo alleato più fedele.*

---

## Diffusione

- L’organizzazione non è limitata a [[Xanthia Rah]]: i suoi agenti si trovano ovunque su [[Elythar]].
- È perfettamente infiltrata in accademie, templi, corti, gilde, milizie e culti.
- La sua presenza è invisibile, la sua influenza onnipresente.

---

## Struttura Interna

- **Il Custode del Velo**
	Il suo nome è [[Elerdan Dorwine]], arcimaga fondatrice, guida suprema dell'organizzazione. Nussuno l'ha mai vista, ma tutti avvertono la sua presenza nella rete mentale.

- **Custodi delle Fibre**
	Maghi superiori che mantengono il flusso della rete e coordinano i nodi regionali.

- **Nodi Locali**
	Piccoli gruppi (5-7 membri) che agiscono in incognito all'interno delle società civili.

- **Le Menti**
	Tutti gli appartenenti all'organizzazione. Non hanno nessun marchio sulla pelle e nessun simbolo. Ma quando un membro della Mente Velata incontra una "**mente**", lo riconosce subito tramite ad una improvvisa connessione mentale involontaria tra loro.

---

## Il Grande Rituale

### Scopo Reale

Creare la Gemma dell’Onniveggenza, un artefatto psionico che:
- Collega le menti di tutti i membri della Mente Velata.
- Permette a Elerdan Dorwine di inviare, ricevere e percepire pensieri, emozioni e conoscenze.
- Costituisce il fulcro della futura divinità mentale.

### Componenti del Rituale

1. **Il Cuore di Moander**  
   - Frammento dell’essenza del dio decaduto.  
   - Ha corrotto il portatore, che è poi divenuto [[Il Diacono]].  
   - Durante il rituale, ha causato il risveglio di Moander.

2. **Il Mythal Elfico Instabile**  
   - Rete magica residua di *Mythal Norvanyë*.  
   - L’instabilità ha permesso la fuoriuscita dell’essenza di Moander.

3. **Il Sangue Puro**  
   - Sangue di una creatura celestiale o di un unicorno.  
   - Stabilizza la connessione alla Trama.

4. **Il Sigillo dell’Equilibrio Inverso**  
   - Artefatto cosmico.  
   - Rompe le dualità fondamentali (vita/morte, caos/ordine).

5. **L’Occhio di Mistralok** *(artefatto dei Giganti delle Nuvole)*  
   - Usato per osservare oltre i piani materiali.  
   - Scambiato dai Giganti con l’[[Anello della Risonanza Cosmica]].  

---

## Gemma dell’Onniveggenza

- **Aspetto**: cristallo Bianco Perla con venature viola.
- **Funzione**:
  - Collegamento mentale fra tutti i membri.
  - Accesso esclusivo per Elerdan.
  - Raccoglie sogni, pensieri, sensazioni.
- Stato attuale: attiva, custodita da Elerdan Dorwine.

---

## Il Diacono e il Culto di Moander

- Il mago che recuperò il Cuore di Moander fu corrotto dall’essenza divina.
- Dopo il rituale, **Moander riversò parte della sua coscienza in lui**.
- Questo personaggio divenne noto come **il Diacono**, fondatore del nuovo Culto di Moander.
- Gira in incognito su Xanthia Rah.  
  Il culto è ancora debole, ma in crescita.

### Opinione della Mente Velata:
> *Un effetto collaterale.  
> Un fastidio utile.  
> La gente comune avrà da occuparsi di lui.  
> Noi abbiamo da costruire l’eternità.*

---

## Situazione Attuale

- Il rituale è riuscito.
- La Gemma dell’Onniveggenza è operativa.
- Il Diacono è attivo, ma ignorato da **La Mente Valata**.
- La Mente Velata continua il suo piano.  
  Le menti iniziano a sognare **un occhio che si apre nel buio**.